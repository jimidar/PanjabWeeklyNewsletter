- [ਮੇਰੀ ਝਾਂਜਰ](http://www.youtube.com/watch?v=LqJZMuyg0y8) ਦੇਵਿੰਦਰ ਧਾਰੀਆ - ਰੱਬੀ ਸ਼ੇਰਗਿਲ ਨੇ ਇਕ ਵਾਰ ਕਿਹਾ ਸੀ ਅਸੀਂ ਬਰੌਂਕਸ ਨਹੀਂ, ਪੰਜਾਬ ਸੁਨਣਾ ਚਾਹੁੰਦੇ ਹਾਂ। ਪੰਜਾਬ ਦੇ ਸੁਰ ਵਿੱਚ ਸਰੂਰ ਹੈ, ਠਹਿਰਾਅ ਹੈ। ਮਾਖਿਓਂ ਮਿੱਠੀ ਬੋਲੀ ਵਿੱਚ ਲਿਖੇ ਹਰਫ, ਆਵਾਜ਼ ਵਿੱਚ ਗੁਰਬਾਣੀ ਜਿਹੀ ਹੇਕ, ਬੱਸ ਇਕ ਢੋਲ, ਚਿਮਟੇ ਤੇ ਤੂੰਬੀ। ਸਾਨੂੰ ਕਿਸੇ ਹੋਰ ਰਿਮਿਕਸ ਜਾਂ ਰੈਪ ਦੀ ਲੋੜ ਨਹੀਂ। 

- [ਤੇਰੇ ਪਿੱਛੇ](http://www.youtube.com/watch?v=2AnLdTD0zEg) ਰਿਮ ਜੇ ਪੇਸ਼ਕਸ਼ ਟਾਈਗਰ ਸਟਾਈਲ ਤੇ ਬੰਟੀ ਬੈਂਸ - ਹੁਣ ਮੁੰਡਿਆਂ ਤੋ ਬਾਅਦ ਪੰਜਾਬੀ ਗਾਇਕਾਵਾਂ ਵੀ ਗੈਂਗਸਟਰ ਹੋ ਰਹੀਆਂ ਨੇ! ਪਹਿਲੀ ਵਾਰੀ ਗਾਣਾ ਸੁਣਕੇ ਮੈਂ ਸ਼ਾਇਦ ਹੱਸਿਆ ਹੋਵਾਂ ਪਰ ਮੂੰਹ ਚੜਨ ਵਾਲੀ ਟਿਊਨ ਤੇ ਟਾਈਗਰ ਸਟਾਈਲ ਦਾ ਸੰਗੀਤ ਕਦੇ ਮਾੜਾ ਜੋੜ੍ਹ ਹੋ ਹੀ ਨਹੀਂ ਸਕਦਾ।


- [ਟਰੱਕ](http://www.youtube.com/watch?v=jKjSfqW9rTQ) ਦਿਲਜੀਤ ਦੁਸਾਂਝ - ਜੇ ਕਦੇ ਤੁਸੀਂ ਕਿਸੇ ਟਰੱਕ ਵਿੱਚ ਪੰਜਾਬੀ ਪਿੰਡਾਂ ਦੇ ਪੁਰਾਣੇ ਦਿਨਾਂ ਵਿੱਚ ਗਾਣੇ ਸੁਣੇ ਹੋਣ ਤਾਂ ਇਹ ਗਾਣਾ ਤੁਹਾਨੂ ਅਤੀਤ ਵਿਚ ਲੈ ਜਾਵੇਗਾ । ਸ਼ਾਇਦ ਤੁਸੀਂਂ ਨਾ ਮੰਨੋਂ ਪਰ ਜੇ ਅਜ ਕਲਾਸੀਕਲ ਸੰਗੀਤ ਦੀ ਤਰਾਂ ਅਸੀਂ ਪੰਜਾਬੀ ਸੰਗੀਤ ਨੂੰ ਸ਼੍ਰੇਣੀਬੱਧ ਕਰਨਾ ਹੋਵੇ ਤਾਂ "ਟਰੱਕਾਂ ਵਾਲੇ ਗੀਤ" ਏਹੋ ਜਹੇ ਹੋਣਗੇ। 

- [ਯੈਂਕਣੇ](http://www.youtube.com/watch?v=eSoR6EFTzXw) ਸ਼ੈਰੀ ਮਾਨ - ਭਾਵੇਂ ਸ਼ੈਰੀ ਮਾਨ ਵੇਖਣ  ਨੂੰ ਕੇ ਉਹ ਕਿਰਸਾਨ ਨਾਲੋਂ ਹਟਵਾਣੀਆ  ਜਿਆਦਾ ਲਗਦਾ ਹੈ , ਪਰ ਉਸਦੀ ਆਵਾਜ ਵਿਚ ਪੰਜਾਬ ਦੀ ਜੂਨ ਵਿਚ ਸੁੱਕੀ ਧਰਤੀ ਤੇ ਮੋੰਨਸੂਨ ਦੇ ਪਹਿਲੇ ਛਿੱਟਿਆਂ ਜੇਹੀ ਖੁਸ਼ਬੋ ਹੈ। ਭਾਵੇਂ ਕੇ ਉਸਦਾ[ਪਿੰਡ](http://www.youtube.com/watch?v=ZStrnXtQpnM) ਹਾਲੇ ਵੀ ਮੇਰਾ ਸਭ ਤੋਂ ਪਸੰਦੀਦਾ ਗਾਣਾ ਹੈ।  

- [ਲੋਏ ਲੋਏ](http://www.youtube.com/watch?v=Jv_4aD_024k) ਨੁਸਰਤ ਫ਼ਤੇਹ ਅਲੀ ਖਾਨ ਪੇਸ਼ਕਸ਼ ਡਾ. ਜ਼ੂਸ ਤੇ ਛੋਟੂ - ਸੂਫ਼ੀ ਦੇ ਗੁਰੂ ਦਾ ਬੜੇ ਹੀ ਵਧੀਆ  ਤਰੀਕੇ ਕੀਤਾ ਰਿਮਿਕਸ ਪਰ ਵੀਡੀਓ ਦੀ ਕਹਾਣੀ ਇਕਦਮ ਘਟੀਆ ਹੈ।